# Firemní kultura Valatron 💻 
Předkládáme naši <b>firemní kulturu</b> jako open source, neboť její nedílnou součástí je i otevřenost a transparentnost. 
Tímto nabízíme vhled do naší specifické a autentické kultury, jak pro naše budoucí zájemce o práci, tak i pro naše potenciální klienty na spolupráci.

✅ Je to pro nás závazek, díky kterému můžeme být lepší firmou. 🚀 <b>Transparentní, svobodnou, zodpovědnou a férovou</b>.

1) “Employee first” přístup
2) Transparentnost
3) Otevřenost
4) Férovost
5) Svoboda a zodpovědnost
6) Domluva
7) Dobrovolnost akcí
8) Decentralizace
9) Dobrá parta kolegů a kolegyň
10) Rozumný home office
11) Inovativnost
12) Technologie
13) Pomáhání
14) Vzdělávání

# 1) “Employee first” přístup 👨👩
Jsme firma, kde jsou <b>lidé na prvním místě (employee first). </b>
To znamená: motivující odměna, hardware dle výběru s maximálním výkonem, monitory s vysokým rozlišením a pohodlný setting pro zdravou a pohodlnou práci. 

Ve vedení firmy stojí vě většině případů bývalí vývojáři, proto je zde maximální důraz na potřeby a zázemí samotných vývojářů. Toto samozřejmě platí i pro všechny ostatní oddělení ve firmě, zkrátka “Employee first”. 

Každý zde má své nezastupitelné místo a jednáme spolu na <b>rovnocenné úrovni</b>, ať už se to týká jakékoliv pozice ve firmě (bez ohledu na to, zda jde o managera, teamleadera nebo programátora). 

Díky tomu můžeme odvést perfektní práci pro klienta a přesto zůstat spokojenou, zdravou firmou.


# 2) Transparentnost 📖
Snažíme se být maximálně <b>transparentní</b> a neskrýváme žádné informace. Vůči klientům máme vždy karty otevřené. 

Obchod nám dává smysl pouze tehdy, když je to tzv. 🏆 <b>win-win-win řešení</b>, spokojenost na straně klienta, vývojáře i z hlediska našeho byznysu. 

Firma je transparentní i vůči všem lidem ve firmě, proto je běžné, že sdílíme aktuální informace o stavu firmy, zajímavé novinky jsou prezentovány na pravidelných firemních snídaních a roční souhrn dění ve firmě i reinvestovaný zisk na vánočním večírku.

# 3) Otevřenost 👐
Jsme maximálně <b>otevření a sdílet informace</b> je součástí naší filozofie transparentnosti a otevřenosti.

Informace najdete na našem <a href="https://www.valatron.cz/">webu</a>, nebo na <a href="https://www.facebook.com/valatroncz">Facebook profilu</a>. 

O interním dění točíme videa a sdílíme know how v našich podcastech.

U nás mají otevřené dveře všichni naši kolegové - ať už se jedná o témata pracovní či osobní. 

<b>Otevřené dveře u vedení firmy</b>. Problémy řešíme a neutíkáme od nich.

# 4) Férovost 🤝
Obchodní triky od nás nečekejte. <b>Jednáme na rovinu</b> a vždy je lepší přiznat barvu, než chodit kolem horké kaše. 

Jsme přesvědčeni, že upřímná a férová domluva má z dlouhodobého hlediska větší efekt, než kličkování, vyhýbání se odpovědi, lhaní a okecávání.

# 5) Svoboda a zodpovědnost 🗽
Věříme, že <b>svoboda ve firmě</b> je nedílnou součástí každé rozumné firmy. Proto necháváme maximální svobodu všem lidem ve firmě a s tím spojenou zodpovědnost. 

Neboť skutečná svoboda není jen o volnosti, ale také o adekvátních povinnostech. Jinými slovy, můžeš mít tolik svobody, kolik sám na bedrech uneseš.

# 6) Domluva 🎤
Razíme přístup, kdy <b>na všem se dá domluvit</b>, pokud si to obhájíš. 

Nejsou zde žádná direktivní nařízení, ale tvé požadavky musejí dávat smysl z hlediska financí (náklad vs. přínos), potřeb ostatních kolegů a realistických podmínek daného místa, situace a času.

Pokud máš něco na srdci, <b>neboj se a jednej na přímo s daným člověkem</b>. Za zády kolegů se nic nevyřeší. 

Sociální sítě pro komunikaci často zkreslují informace, proto je vždy lepší se sejít osobně a vše si vyříkat z očí do očí.

# 7) Dobrovolnost akcí 🆓
Všechny firemní akce jsou čistě <b>dobrovolné</b> a mnoho akcí vzniká i spontánně dle domluvy jednotlivých lidí. Žádná akce není povinná. 

Podporujeme setkávání lidí na akcích - a každý tým má vlastní budget na teambuilding.

Často však není potřeba nic plánovat přes firmu a rádi se potkáváme v restauracích, u sportu či u dalších aktivit.

# 8) Decentralizace 👍
Máme určitou základní strukturu vedení. Každý tým má v čele leadera a jednotlivá oddělení vedou manageři, kteří se zodpovídají našemu CEO. 

Tyto role jsou zde převážně pro efektivnější komunikaci, mentoring a rychlejší domluvu. 

Každý tým funguje <b>samostatně a decentralizovaně</b> (ale s pomocí mentoringu zkušenějších kolegů). Smyslem je efektivita a ne potřeba direktivně o něčem rozhodovat. 

Nakonec každý manager se může se svým týmem domluvit tak, aby z rozhodnutí profitoval celý tým.

Manažer je u nás ve Valatronu člověkem, který iniciuje, propojuje, motivuje, podporuje a naslouchá. Manager či teamleader se tak stává více mentorem a komunikátorem, než nadřízeným. 

# 9) Dobrá parta kolegů a kolegyň 🍺
<b>Nejsme jen kolegové</b>, ale parťáci a často i přátelé.

V mnoha firmách jen fráze, u nás realita. 

# 10) Rozumný home office 🏠
Nikoho <b>nenutíme sedět každý den v kanceláři</b>, ale přece jenom vnímáme a cítíme, že nejen kvůli práci, ale kvůli samotnému osobnímu kontaktu, jde mnoho věcí vyřešit mnohem snáze. Navíc to v týmu utužuje určitou soudržnost a chuť vídat se společně i mimo práci. 

Proto se nám více osvědčil tzv. hybridní model, kdy většinu týdne se potkáváme v kancelářích a občas si bereme Home office dle osobní potřeby.

# 11) Inovativnost 💡
<b>Inovace, zdokonalování a určitý dynamický proces změny</b> je součástí naší DNA. Proto se firma mění, posouvá a transformuje stejně rychle, jako se mění celý technologický svět kolem nás.
Tvoříme dynamické týmy a oddělení, které jsou otevřené změnám (technologickým, procesním, změnám myšlení, atd.) 

# 12) Technologie 📱
<b>Jsme vývojářská firma</b>, a proto jsou nám velmi blízké moderní technologie. 

Součástí naší kultury je i objevování <b>nových trendy technologií</b>. 
Proto u nás najdete např. nejnovější hardware i software nebo třeba VR set. 

# 13) Pomáhání 💰
Máme to štěstí, že IT sektoru i naší firmě se momentálně mimořádně daří a chceme společnosti něco vrátit zpět. Neboť ne všichni měli stejné štěstí jako my, kteří jsme dostali zázemí rodiny, potřebné vzdělání a čas najít si tu správnou práci. 

Proto nabízíme naše vývojářské kapacity pro <b>dobročinné účely</b> tam, kde naše pomoc dává smysl.

# 14) Vzdělávání 📚
<b>Nabízíme vzdělání</b> formou prezentací pro lidi ve firmě a zároveň máme i vlastní interní Valatron akademii pro vývojáře juniory. 

Vzdělání je pro nás velmi důležité a vždy budeme podporovat jeho maximální rozvoj.
